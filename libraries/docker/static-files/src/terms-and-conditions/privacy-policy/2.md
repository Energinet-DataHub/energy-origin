# PRIVATLIVSPOLITIK - ELOVERBLIK OG ENERGIOPRINDELSE

## 1. Introduktion

Når du anvender Eloverblik eller Energioprindelse - herunder også Eloverbliks side for tildeling af fuldmagt til tredjepart - indsamler og behandler vi en række oplysninger om dig.

I denne privatlivspolitik kan du læse om, hvilke informationer vi indsamler, deres formål samt hvordan vi behandler informationerne.

## 2. Dataansvar

Energinet DataHub A/S er dataansvarlig for behandlingen af dine personoplysninger. Vores kontaktoplysninger er:

Energinet DataHub A/S

Tonne Kjærsvej 65

DK-7000 Fredericia

CVR-nr.: 39 31 50 41

+45 70 22 28 10

<datahub@energinet.dk>

### 2.1 Kontakt vedrørende databeskyttelse

Hvis du har spørgsmål om vores behandling af dine oplysninger, er du velkommen til at kontakte vores databeskyttelsesrådgiver (DPO) via følgende oplysninger:

- E-mail: <kontaktDPO@energinet.dk>

Husk at almindelig e-mail ikke er en sikker kommunikation. Skriv ikke noget i din e-mail, som er privat eller følsomt, eller som du i øvrigt synes skal beskyttes.

- Tlf.: +45 70 26 29 77

Adresse:

Energinet

Att. DPO

Tonne Kjærsvej 65

7000 Fredericia

## 3. Kategorier af personoplysninger

Personoplysninger er alle slags informationer, der i et eller andet omfang kan henføres til dig som person. Når du benytter Eloverblik eller Energioprindelse indsamler og behandler vi en række informationer. Det sker fx når du logger ind med NemID/MitID, tilknytter en elmåler til din visning, angiver en beskrivelse for en elmåler, sender en besked til din elleverandør eller giver en såkaldt tredjepart til DataHub (f.eks. en energirådgiver, mægler eller en anden elleverandør end din nuværende) fuldmagt til dine data.

### 3.1 Data fra DataHub

Størstedelen af de oplysninger, der behandles på Eloverblik og Energioprindelse, stammer fra DataHub. DataHub er et centralt og uafhængigt it-system, som ejes og drives af Energinet, og som indeholder data om alle elmålere og elforbrugere i Danmark. Eloverblik og Energioprindelse giver dig mulighed for at se en stor del af de oplysninger, som findes om dig og dine elmålere i DataHub. Nedenfor er angivet hvilke data, der stammer fra DataHub. Ikke alle de nævnte data er endnu tilgængelige på Energioprindelse. Dette vil ske løbende, i takt med at platformen udbygges.

Følgende oplysninger stammer fra DataHub:

Kunderelaterede stamdata, herunder:

- Kundenavn(e)
- Navn på elleverandør
- Elleverandørhistorik
- Angivelse af evt. elvarmeregistrering
- Kontaktoplysninger, såsom navne, adresser, e-mailadresser og telefonnumre

Målepunktsstamdata, herunder:

- MålepunktsID
- Evt. parentmålepunktsID
- Målepunktstype
- Målepunktsadresse
- Tilslutningsstatus
- Aflæsningsfrekvens
- Aflæsningsform
- Afbrydelsesart
- Anlægskapacitet
- Tilslutningstype
- Produktkategori
- Måleenhed
- Effektgrænser kW og Ampere
- Nettoafregningsgruppe
- Navn og ID på netvirksomhed
- Netområde
- Målerdetaljer, såsom målernummer, målertype mm.

Måledata

- Forbrug / produktion på målepunktet

Prisoplysninger:

- Netvirksomhedens tariffer, abonnementer og evt. gebyrer
- Energinets tariffer

Hvis du vil vide mere om DataHub kan du læse mere her: <https://energinet.dk/El/DataHub/Hvad-er-datahub>.

### 3.2 Data specifikke for Eloverblik og Energioprindelse

Ud over de data, som stammer fra DataHub, behandler vi på Eloverblik og Energioprindelse også en række yderligere informationer om dig. Det drejer sig om de data, som er oplistet nedenfor. Ikke alle de nævnte data er endnu tilgængelige på Energioprindelse. Dette vil ske løbende, i takt med at platformen udbygges.

- CPR-nummer
- Oplysninger fra NemID/MitID:
    - Serienummer/unikt ID tilknyttet NemID/MitID
    - Navn tilknyttet NemID/MitID
- Evt. alias (beskrivelse), som du selv angiver for en elmåler
- Evt. gruppenavn, som du selv opretter til kategorisering af en eller flere elmålere
- Navn, telefonnummer, e-mailadresse, målepunkts ID og den tekstbesked, du selv opretter til din elleverandør, hvis du anvender vores formular til at kontakte din elleverandør
- Oplysninger om eventuelle fuldmagter, som du har tildelt til en tredjepart, herunder:
    - Serienummer/unikt ID tilknyttet NemID/MitID
    - Navn tilknyttet NemID/MitID
    - Evt. kundenøgle angivet af tredjepart, som typisk er en form for kundereference, f.eks. kundenummer, telefonnummer el.lign.
    - Oplysninger om målepunkter/elmålere inkluderet i fuldmagten, herunder målepunkts ID og målepunktsadresse
- Tekniske oplysninger om din enhed (computer, tablet, telefon):
    - Port
    - IP-adresse
    - Browsertype- og version
    - Styresystem

Ovennævnte informationer bruges til at identificere dig som bruger og elkunde samt til at sikre, at tredjeparter alene kan hente eldata, som du har givet dem fuldmagt til at tilgå.

## 4. Formål

De fleste af de data, som vi behandler i Eloverblik og Energioprindelse, stammer fra DataHub. Formålet med behandlingen af oplysningerne i DataHub, kan du læse mere om her.

Når vi i Eloverblik eller Energioprindelse behandler data nævnt ovenfor i 3.1 og 3.2, sker det med det formål at give dig adgang til egne data. Derudover tjener Eloverblik og Energioprindelse også det formål at give dig adgang til information om eventuelle fuldmagter, som du måtte have givet til såkaldte tredjeparter, f.eks. energirådgivere, mæglere eller andre elleverandører end din nuværende, til dine eldata i DataHub.

## 5. Retsgrundlag

De fleste af de data, som vi behandler i Eloverblik eller Energioprindelse, stammer fra DataHub. Retsgrundlaget for behandlingen af oplysningerne i DataHub, kan du læse mere om her.

Retsgrundlaget for at udvikle og drifte Eloverblik og Energioprindelse er elforsyningsloven § 28, stk. 2, nr. 7 samt de tilhørende lovforarbejder.

Retsgrundlaget for vores behandling af dine oplysninger i Eloverblik og Energioprindelse er databeskyttelsesloven § 6, stk. 1, jf. databeskyttelsesforordningen artikel 6, stk. 1, litra e. Behandlingen af personoplysninger i Eloverblik og Energioprindelse sker således overordnet set som led i udførelsen af specifikke opgaver i samfundets interesse samt som led i forpligtelser, som vi er pålagt i egenskab af offentlig myndighed.

## 6. Periode for opbevaring

Af tabellen nedenfor fremgår det, hvor længe vi opbevarer de forskellige typer af data, som behandles i Eloverblik og Energioprindelse.

<table>
    <thead>
    <tr>
        <th>Datakategori</th>
        <th>Specifikke personhenførbare (eller potentielt personhenførbare) data</th>
        <th>Sletteprocedure for Energioprindelse</th>
        <th>Eloverblik</th>
    </tr>
    </thead>
    <tbody>
        <tr>
            <td rowspan="2">Brugeroplysninger</td>
            <td>
                <li>Navn</li>
                <li>E-mailadresse</li>
                <li>Serienummer/unikt ID fra NemID/MitID</li>
                <li>MålepunktsID'er</li>
                <li>Selvvalgt målepunktsbeskrivelse</li>
                <li>Selvvalgt gruppenavn</li>
                </td>
            <td>De nævnte brugeroplysninger slettes, hvis du ikke har været logget på Eloverblik/Energioprindelse i 6 måneder OG du samtidig ikke længere har adgang til nogen målepunkter (hverken egne målepunkter eller andres).</td>
            <td>Eloverblik er under afvikling, og oplysningerne slettes, når systemet nedlægges og erstattes af Energioprindelse.</td>
        </tr>
        <tr>
            <td><li>CPR-nummer</li></td>
            <td>CPR-nummer behandles kortvarigt i forbindelse med fremsøgning af målepunkter fra DataHub og gemmes ikke i Energioprindelse til senere brug. Slettes således straks efter fremsøgningen.</td>
            <td>CPR-nummer behandles kortvarigt i forbindelse med fremsøgning af målepunkter fra DataHub og gemmes ikke i Eloverblik til senere brug. Slettes således straks efter fremsøgningen.</td>
        </tr>
        <tr>
            <td>Logdata</td>
            <td>
                <li>Navn</li>
                <li>Serienummer/unikt ID fra NemID/MitID</li>
                <li>Port</li>
                <li>IP-adresse</li>
                <li>Browsertype- og version</li>
                <li>Styresystem</li>
                <li>MålepunktsID</li>
                <li>Øvrige målepunktsoplysninger, inkl. oplysninger om forbrug/produktion</li>
            </td>
            <td>Logdata slettes 6 måneder efter registreringstidspunktet.</td>
            <td>Navn, serienummer/unikt ID fra NemID/MitID samt målepunktsID slettes, når Eloverblik nedlægges og erstattes af Energioprindelse. Øvrige logdata slettes 3 måneder efter registreringstidspunktet.</td>
        </tr>
        <tr>
            <td>Data fra kontaktformular til elleverandør</td>
            <td>
                <li>MålepunktsID</li>
                <li>E-mailadresse</li>
                <li>Emne</li>
                <li>Fritekstbesked</li>
            </td>
            <td>Slettes 6 måneder efter registreringstidspunktet.</td>
            <td>Eloverblik er under afvikling, og oplysningerne slettes, når systemet nedlægges og erstattes af Energioprindelse.</td>
        </tr>
        <tr>
            <td>Data vedr. fuldmagt til tredjepart</td>
            <td>
                <li>Navn</li>
                <li>Serienummer/unikt ID fra NemID/MitID</li>
                <li>MålepunktsID'er som fuldmagten giver adgang til</li>
                <li>Evt. kundenøgle angivet af tredjeparten</li>
            </td>
            <td>Slettes 5 år efter at fuldmagten er udløbet eller slettet.</td>
            <td>Eloverblik er under afvikling, og oplysningerne slettes, når systemet nedlægges og erstattes af Energioprindelse.</td>
        </tr>
    </tbody>
</table>

## 7. Videregivelse af oplysninger

Vi videregiver kun personoplysninger i følgende tilfælde:
<ol>
    <li><strong>Med dit samtykke.</strong> Hvis du ved fuldmagt har givet en tredjepart, som er registreret hos Energinet, adgang til dine oplysninger i DataHub. Du kan til enhver tid trække afgivne fuldmagter tilbage via Eloverblik/Energioprindelse.</li>
    <li><strong>Betroede samarbejdspartnere</strong> Eloverblik og Energioprindelse hostes hos Microsoft (Microsoft Azure Cloud) på lokationer inden for EU. Microsoft behandler udelukkende oplysninger på vores vegne og må ikke anvende dem til deres egne formål.</li>
    <li><strong>Aktindsigt</strong> Dine personoplysninger vil kunne blive genstand for en aktindsigt efter forvaltningslovens regler, hvorved oplysning om dit navn og evt. virksomhed kan blive udleveret til anden side.</li>
</ol>

## 8. Dine rettigheder

Når vi behandler oplysninger om dig, har du visse rettigheder. Hvis du vil, kan du gøre brug af dine rettigheder ved at sende en anmodning til <kontaktDPO@energinet.dk>. Din anmodning skal indeholde oplysning om navn, adresse og gerne dit målepunkts ID.

### 8.1 Ret til indsigt i dine oplysninger

Du har ret til at få indsigt i, hvilke kategorier af oplysninger vi behandler om dig og hvorfor - samt til at få en kopi af oplysningerne.

### 8.2 Ret til at få fejlagtige oplysninger rettet

Hvis du oplever, at der er fejl i dine brugeroplysninger, kan du skrive til datahub@energinet.dk.

### 8.3 Ret til at få oplysninger slettet

Hvis du ønsker at få slettet dine brugeroplysninger på Eloverblik eller Energioprindelse, skal du skrive til datahub@energinet.dk. Sletning vil medføre, at du ikke længere kan anvende systemerne.

Du skal være opmærksom på, at det er ikke muligt at få data slettet i DataHub, fordi registrering og behandling af dine data er nødvendig for at sikre et korrekt afregningsgrundlag mellem elmarkedets aktører.

### 8.4 Ret til at få begrænset behandlingen af dine oplysninger

Hvis du af forskellige årsager ønsker at benytte din ret til at få begrænset behandlingen af dine oplysninger, skal du angive en uddybende begrundelse for dette. Som udgangspunkt kan vi ikke begrænse behandlingen af dine data fra DataHub, da vi er forpligtet til at behandle dine oplysninger for at sikre et velfungerende elmarked. Derfor vil vi som udgangspunkt ikke kunne begrænse behandlingen af dine oplysninger.

### 8.5 Ret til at gøre indsigelse mod vores behandling af dine oplysninger

Hvis du ønsker at gøre indsigelse mod vores behandling af dine oplysninger, skal du angive en uddybende begrundelse i din anmodning. Bemærk, at denne ret kun gælder, hvis din særlige situation tilsiger, at vores behandling ikke er proportional med de legitime samfundsinteresser, vi søger at opfylde i medfør af vores forpligtigelse til at drive DataHub samt Eloverblik og Energioprindelse. Det vil sige, at indsigelser kun kan efterkommes på områder, hvor vi behandler oplysninger uden dit samtykke eller uden direkte lovhjemmel.

### 8.6 Ret til dataportabilitet

Du har i visse tilfælde ret til at modtage dine personoplysninger og ret til at anmode om, at personoplysningerne overføres fra én dataansvarlig til en anden.

### 8.7 Ret til at klage

Ud over ovenstående rettigheder har du altid ret til at klage over vores behandling af data til
Datatilsynet:

Datatilsynet
Carl Jacobsens Vej 35
2500 Valby

Se nærmere information om, hvordan du klager, på Datatilsynets hjemmeside: [www.datatilsynet.dk](https://www.datatilsynet.dk).

## 9. Nærmere om Energinets behandling af persondataoplysninger

Energinet ajourfører løbende denne privatlivspolitik, når det er relevant. Vi opfordrer til, at du løbende holder dig orienteret om den gældende version på [Energinet](https://www.energinet.dk), [Eloverblik](https://www.eloverblik.dk) eller [Energioprindelse](https://energioprindelse.dk).
