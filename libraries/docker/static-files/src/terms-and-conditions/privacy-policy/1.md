**PRIVATLIVSPOLITIK FOR ELOVERBLIK OG ENERGIOPRINDELSE**

# 1. Introduktion
Når du anvender Eloverblik eller Energioprindelse - herunder også Eloverbliks side for tildeling af fuldmagt til tredjepart - indsamler og behandler vi en række oplysninger om dig.


I denne privatlivspolitik kan du læse om, hvilke informationer vi indsamler, deres formål samt hvordan vi behandler informationerne.

# 2. Dataansvar
Energinet DataHub A/S er dataansvarlig for behandlingen af dine personoplysninger. Vores kontaktoplysninger er:


Energinet DataHub A/S

Tonne Kjærsvej 65

DK-7000 Fredericia


+45 70 22 28 10

<datahub@energinet.dk>

## 2.1 Vores databeskyttelsesrådgiver
Ved spørgsmål kan du både kontakte os via kontaktoplysningerne ovenfor, eller du kan kontakte vores databeskyttelsesrådgiver:


<kontaktdpo@energinet.dk>


Att: DPO

Energinet

Tonne Kjærsvej 65

7000 Fredericia


+45 70 26 29 77


# 3. Kategorier af personoplysninger
Personoplysninger er alle slags informationer, der i et eller andet omfang kan henføres til dig som person. Når du benytter Eloverblik eller Energioprindelse indsamler og behandler vi en række sådanne informationer. Det sker fx når du logger ind med dit NemID/MitID, tilknytter en elmåler til din visning, angiver at alias for en elmåler, sender en besked til din elleverandør eller giver en såkaldt tredjepart til DataHub (f.eks. en energirådgiver, mægler eller en anden elleverandør end din nuværende) fuldmagt til dine data.


## 3.1 Data fra DataHub
Størstedelen af de oplysninger, der behandles på Eloverblik og Energioprindelse, stammer fra DataHub. DataHub er et centralt og uafhængigt it-system, som ejes og drives af Energinet, og som indeholder data om alle elmålere i Danmark. Eloverblik og Energioprindelse giver dig mulighed for at se en stor del af de oplysninger, som findes om dig og dine elmålere i DataHub.


Nedenfor følger et overblik over de typer af data, som stammer fra DataHub:


Kunderelaterede stamdata, herunder:

- Kundenavn(e)
- Navn på elleverandør
- Elleverandørhistorik
- Angivelse af evt. elvarmeregistrering
- Kontaktoplysninger, såsom navne, adresser, e-mailadresser og telefonnumre


Målepunktsstamdata, herunder:

- MålepunktsID
- Evt. parentmålepunktsID
- Målepunktstype
- Målepunktsadresse
- Tilslutningsstatus
- Aflæsningsfrekvens
- Aflæsningsform
- Afbrydelsesart
- Anlægskapacitet
- Tilslutningstype
- Produktkategori
- Måleenhed
- Effektgrænser kW og Ampere
- Nettoafregningsgruppe
- Navn og ID på netvirksomhed
- Netområde
- Målerdetaljer, såsom målernummer, målertype mm.


Måledata

- Forbrug / produktion på målepunktet


Prisoplysninger:

- Netvirksomhedens tariffer, abonnementer og evt. gebyrer
- Energinets tariffer


Hvis du vil vide mere om, hvilke oplysninger vi behandler om dig i DataHub - og dermed også på Eloverblik og Energioprindelse - kan du læse mere [her](https://energinet.dk/El/DataHub/Databeskyttelse). Via linket kan du også finde information om, hvilke rettigheder du har i forhold til vores behandling af dine data i DataHub.


## 3.2 Data specifikke for Eloverblik og Energioprindelse
Ud over de data, som stammer fra DataHub, behandler vi på Eloverblik og Energioprindelse også en række yderligere informationer om dig. Det drejer sig primært om:

- CPR-nummer
- Oplysninger fra dit NemID/MitID:
    - Serienummer/unikt ID tilknyttet dit NemID/MitID
    - Navn tilknyttet dit NemID/MitID
- Evt. alias, som du selv angiver for en elmåler
- Evt. gruppenavn, som du selv opretter til kategorisering af en eller flere elmålere
- Navn, telefonnummer, e-mailadresse, målepunkts ID og den tekstbesked, du selv opretter til din elleverandør, hvis du anvender vores formular til at kontakte din elleverandør
- Oplysninger om eventuelle fuldmagter, som du har tildelt til en tredjepart, herunder:
    - Serienummer/unikt ID tilknyttet dit NemID/MitID
    - Navn tilknyttet dit NemID/MitID
    - Evt. kundenøgle angivet af tredjepart, som typisk er en form for kundereference, f.eks. kundenummer, telefonnummer el. lign.
    - Oplysninger om målepunkter/elmålere inkluderet i fuldmagten, herunder målepunkts ID og målepunktsadresse
- Tekniske oplysninger om din enhed (computer, tablet, telefon):
    - Port
    - IP-adresse
    - Browsertype- og version
    - Styresystem.


Ovennævnte informationer bruges primært til at identificere dig som bruger og elkunde samt til at sikre, at tredjeparter alene kan hente eldata, som de har fået fuldmagt til af den pågældende kunde/bruger.


# 4. Formål
De fleste af de data, som vi behandler i Eloverblik og Energioprindelse, stammer fra DataHub. Formålet med behandlingen af oplysningerne i DataHub, kan du læse mere om [her](https://energinet.dk/El/DataHub/Databeskyttelse).


Når vi i Eloverblik eller Energioprindelse behandler data fra DataHub - og herudover indsamler og behandler en række supplerende informationer som nævnt ovenfor - så sker med det formål at give dig som elkunde adgang til egne data i DataHub. Derudover tjener Eloverblik og Energioprindelse også det formål at give dig adgang til information om eventuelle fuldmagter til dine eldata, som du måtte have givet til såkaldte tredjeparter til DataHub, f.eks. energirådgivere, mæglere eller andre elleverandører end din nuværende.


# 5. Retsgrundlag
De fleste af de data, som vi behandler i Eloverblik eller Energioprindelse, stammer fra DataHub. Retsgrundlaget for behandlingen af oplysningerne i DataHub, kan du læse mere om [her](https://energinet.dk/El/DataHub/Databeskyttelse).


Retsgrundlaget for vores behandling af dine oplysninger i Eloverblik og Energioprindelse er databeskyttelseslovens artikel 6, stk. 1, litra e). Behandlingen af personoplysninger i Eloverblik og Energioprindelse sker således overordnet set som led i udførelsen af specifikke opgaver i samfundets interesse samt som led i forpligtelser, som vi er pålagt i egenskab af offentlig myndighed.


Når vi stiller dine forbrugsoplysninger til rådighed for dig via Eloverblik eller Energioprindelse, så opfylder vi bl.a. vores forpligtelse til at sikre de bedst mulige betingelser for konkurrence på elmarkedet (jf. elforsyningslovens § 31, stk. 1). Egentlig er det elleverandørernes pligt at stille forbrugsdata til rådighed for deres kunder uden beregning, men for at beskytte de små aktører, er det aftalt med branchen, at Energinet står for udvikling og drift af Eloverblik (og fremover Energioprindelse), som elleverandører således kan henvise deres kunder til, hvis de ikke har en egen løsning til formålet. Vores behandling af personoplysninger i Eloverblik og Energioprindelse kan således henføres til såvel vores opfyldelse af en konkret opgave, vi er pålagt som offentlig myndighed, som varetagelsen af almene samfundsinteresser.


Det samme gør sig gældende for behandlingen af oplysninger om evt. afgivne fuldmagter i Eloverblik eller Energioprindelse. Forarbejderne til elforsyningsloven § 28, stk. 2, nr. 7 beskriver således, at Energinet som led i varetagelse af opgaven med udvikling og drift af DataHub kan give elkunder mulighed for at tildele andre fuldmagt til deres data fra DataHub.  Heraf følger også muligheden for indsigt i og administration af afgivne fuldmagter.


# 6. Periode for opbevaring
Oplysningerne opbevares i det tidsrum, der er tilladt i henhold til lovgivningen, og vi sletter dem, når de ikke længere er nødvendige. Perioden afhænger af karakteren af oplysningen og baggrunden for opbevaring.

Du skal være opmærksom på, at Energinet som offentlig myndighed har arkiveringspligt, og derfor vil relevante oplysninger og henvendelser omkring dine data blive arkiveret af os og sidenhen videregivet til statens arkiver.


# 7. Videregivelse af oplysninger
Vi videregiver ikke og accepterer ikke videregivelse af oplysninger til tredjeparter med undtagelse af, hvis du ved fuldmagt har givet en tredjepart, som er registreret hos Energinet, adgang til dine oplysninger i DataHub. Du kan til enhver tid trække afgivne fuldmagter tilbage via Eloverblik.

Dine oplysninger behandles som udgangspunkt kun i EU/EAA-lande. I relation til DataHub har vi dog leverandører uden for EU i Indien. I forhold til disse leverandører har vi lavet særlige garantier for dine oplysningers beskyttelse i form af en overførselsaftale på EU-Kommissionens standardbetingelser. Du kan få en kopi af skabelonen for overførselsaftalen på EU-Kommissionens hjemmeside eller du kan få en kopi af vores overførselsaftale med vores leverandør ved at skrive til os: datahub@energinet.dk.


# 8. Dine rettigheder
Når vi behandler oplysninger om dig, har du visse rettigheder. Hvis du vil, kan du gøre brug af dine rettigheder ved at sende en anmodning til <datahub@energinet.dk>. Din anmodning skal indeholde oplysning om navn, adresse og gerne dit målepunkts ID.


## 8.1 Ret til indsigt i dine oplysninger
Du har ret til at få indsigt i, hvilke kategorier af oplysninger vi behandler om dig og hvorfor - samt til at få en kopi af oplysningerne.


## 8.2 Ret til at få fejlagtige oplysninger rettet
Hvis du oplever, at der er fejl i de brugeroplysninger, du selv har angivet på Eloverblik eller Energioprindelse, herunder din e-mailadresse og evt. navn, skal du skrive til <datahub@energinet.dk> for at få dem rettet.


Hvis du ikke selv har indtastet navn og konstaterer fejl i dette, skal du kontakte NemID/MitID support.


Hvis du konstaterer fejl i de oplysninger, som stammer fra DataHub (dvs. alle data der er relateret til et givent målepunkt, herunder kundestamdata, målepunktsstamdata mv.), skal du altid rette henvendelse til din elleverandør, der er ansvarlig for korrekt registrering i DataHub. Er der fejl i dine målepunktsstamdata, vil elleverandøren kontakte netvirksomheden for at finde en løsning.


## 8.3 Ret til at få oplysninger slettet
Hvis du ønsker at få slettet dine brugeroplysninger på Eloverblik eller Energioprindelse, skal du skrive til <datahub@energinet.dk>. Sletning vil medføre, at du ikke længere kan anvende systemerne.


Du skal være opmærksom på, at det er ikke muligt at få data slettet i DataHub.


Energinet er som systemejer pålagt opgaven med at opbevare data af hensyn til et velfungerende elmarked, jf. § 28, stk. 2 i Bekendtgørelse af lov om elforsyning af 25. april 2016. Registrering og behandling af dine data er nødvendig for at sikre et korrekt afregningsgrundlag mellem elmarkedets aktører.


## 8.4 Ret til at få begrænset behandlingen af dine oplysninger
Hvis du af forskellige årsager ønsker at benytte din ret til at få begrænset behandlingen af dine oplysninger, skal du angive en uddybende begrundelse for dette. Bemærk, at du kan få et afslag på din anmodning, da vi er forpligtet til at behandle dine oplysninger for at sikre et velfungerende elmarked, jf. § 28, stk. 2 i Bekendtgørelse af lov om elforsyning af 25. april 2016. Derfor vil vi som udgangspunkt ikke kunne begrænse behandlingen af dine oplysninger.


## 8.5 Ret til at gøre indsigelse mod vores behandling af dine oplysninger
Hvis du ønsker at gøre indsigelse mod vores behandling af dine oplysninger, skal du angive en uddybende begrundelse i din anmodning. Bemærk, at denne ret kun gælder, hvis din særlige situation tilsiger, at vores behandling ikke er proportional med de legitime samfundsinteresser, vi søger at opfylde i medfør af vores forpligtigelse til at drive DataHub samt Eloverblik og Energioprindelse. Det vil sige, at indsigelser kun kan efterkommes på områder, hvor vi behandler oplysninger uden dit samtykke eller uden direkte lovhjemmel.


## 8.6 Klage til Datatilsynet
Ud over ovenstående rettigheder har du altid ret til at klage over vores behandling af data til


Datatilsynet:


Datatilsynet

Carl Jacobsens Vej 35

2500 Valby


Se nærmere information om, hvordan du klager, på Datatilsynets hjemmeside: [www.datatilsynet.dk](http://www.datatilsynet.dk).
